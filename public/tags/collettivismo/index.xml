<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/">
  <channel>
    <title>Collettivismo on Unbound</title>
    <link>https://unboundzz.github.io/tags/collettivismo/</link>
    <description>Recent content in Collettivismo on Unbound</description>
    <generator>Hugo -- 0.151.2</generator>
    <language>it-it</language>
    <lastBuildDate>Sun, 30 Nov 2025 12:52:28 +0100</lastBuildDate>
    <atom:link href="https://unboundzz.github.io/tags/collettivismo/index.xml" rel="self" type="application/rss+xml" />
    <item>
      <title>Il cosiddetto &#34;sistema&#34;</title>
      <link>https://unboundzz.github.io/posts/il-cosiddetto-sistema/</link>
      <pubDate>Sun, 30 Nov 2025 12:52:28 +0100</pubDate>
      <guid>https://unboundzz.github.io/posts/il-cosiddetto-sistema/</guid>
      <description>&lt;p&gt;&amp;ldquo;Essere schiavi del sistema&amp;rdquo;, &amp;ldquo;farsi schiacciare dal sistema&amp;rdquo;, &amp;ldquo;sfuggire al sistema&amp;rdquo;, &amp;ldquo;fregare il sistema&amp;rdquo;, il sistema qui, il sistema là&amp;hellip; questa cosa astratta e fumosa che ci incatena tutti, questo meccanismo diabolico progettato a tavolino da non si sa chi, che ci ruba il nostro tempo, consuma le nostre vite e bla bla bla.&lt;/p&gt;
&lt;p&gt;Ma alla fine, questo sistema, cos&amp;rsquo;è? Da quali individui è composto? Quali sono le loro facce? Si possono avere nomi e cognomi?&lt;/p&gt;</description>
      <content:encoded><![CDATA[<p>&ldquo;Essere schiavi del sistema&rdquo;, &ldquo;farsi schiacciare dal sistema&rdquo;, &ldquo;sfuggire al sistema&rdquo;, &ldquo;fregare il sistema&rdquo;, il sistema qui, il sistema là&hellip; questa cosa astratta e fumosa che ci incatena tutti, questo meccanismo diabolico progettato a tavolino da non si sa chi, che ci ruba il nostro tempo, consuma le nostre vite e bla bla bla.</p>
<p>Ma alla fine, questo sistema, cos&rsquo;è? Da quali individui è composto? Quali sono le loro facce? Si possono avere nomi e cognomi?</p>
<h2 id="cosè-il-sistema">Cos&rsquo;è il sistema?</h2>
<p>Quando sento parlare di &ldquo;sistema&rdquo;, capisco subito di avere a che fare con un collettivista, tendenzialmene di sinistra, ma non è poi tanto raro sentire usare questo termine anche dai collettivisti di destra.</p>
<p>Quando parlate con queste persone, se provate ad approfondire un po&rsquo; per capire che cos&rsquo;è questo &ldquo;sistema&rdquo;, alla fine viene sempre fuori che, a detta loro almeno, è il capitalismo. A volte non sanno nemmeno dargli questo nome, ma stando a quello che descrivono si riferiscono chiaramente a quello: il famoso capitalismo brutto e cattivo.</p>
<p>A parte che prima o poi probabilmente scriverò un post su quanto gli anticapitalisti siano profondamente ignoranti, e di quanto sia esilarante il fatto che almeno il 95% di chi si professa tale, in realtà, è un capitalista inconsapevole, LOL.</p>
<p>Anyway, tralasciando il discorso &ldquo;capitalismo&rdquo;, su cui sorvolerei al momento perché avrei intenzione di scrivere un post breve oggi (ce ne sarebbero tante da dire su come questo termine ormai sia stato stuprato e demonizzato, specialmente in Italia), vorrei invece focalizzarmi più su questo fantomatico &ldquo;sistema&rdquo;.</p>
<p>Stavo leggendo i commenti sotto a un video di Youtube riguardante la nota &ldquo;famiglia del bosco&rdquo; a cui sono stati portati via i bambini. Nei commenti compare frequentemente la parola &ldquo;sistema&rdquo;: c&rsquo;è chi è (giustamente) incazzato con il sistema che ha strappato via quei poveri bimbi dai loro genitori, chi dice che sempre più persone si stanno allontanando dal sistema perché vogliono vivere in pace, e così via.</p>
<p>E qui sta il punto, abbiate il <em>coraggio</em> di chiamare il &ldquo;sistema&rdquo; con il suo vero nome: Stato. Chiamatelo Stato, ed ecco che scompare tutta quella fumosità intorno al &ldquo;sistema&rdquo;, il quadro si fa improvvisamente più nitido, il tutto ha finalmente senso. Sì, c&rsquo;è un qualcosa che ci incatena, che ci deruba dei nostri averi, del nostro tempo, proprio come dicevo all&rsquo;inizio. E non si chiama &ldquo;sistema&rdquo;, si chiama Stato.</p>
<p>Ma qui si genera il cortocircuito in queste persone: sono collettivisti, vogliono lo Stato. Vogliono <strong>più</strong> Stato. Queste persone solitamente sono le stesse che si lamentano continuamente dei diritti, che pretendono questo e quello, che credono che tutto gli sia dovuto. Non hanno il coraggio di riconoscere che &ldquo;il sistema&rdquo;, in realtà, è proprio lo Stato, la loro mammina cara che li coccola, li nutre e li difende.</p>
<p>È molto più facile prendersela con il capitalismo, il solito capro espiatorio jolly, la causa di tutti i mali del mondo, il terribile mostro inattaccabile senza volto, piuttosto che riconoscere che il proprio &ldquo;protettore&rdquo; in realtà è il proprio predatore. O forse non ci arrivano proprio, ma non credo siano tutti così ingenui: probabilmente per alcuni la realtà è troppo dura da mandare giù, specialmente per chi ha creato la propria immagine ed edificato la propria esistenza su queste basi di cartapesta.</p>
<h2 id="ci-sono-o-ci-fanno">Ci sono o ci fanno?</h2>
<p>Vi riporto un commento che rappresenta perfettamente il modo di ragionare tipico di queste persone, trovato sotto a quel video. Inizialmente partono bene, sembra che capiscano istintivamente la natura del problema e la sua risoluzione; basta solo sostituire ogni volta la parola &ldquo;sistema&rdquo; con la parola &ldquo;Stato&rdquo; ed ecco che diventa libertarismo al 100%, per quanto inconsapevole:</p>
<blockquote>
<p><em>Questa vicenda ha dimostrato una cosa ENORME e cioè che non serve scendere in piazza a manifestare contro il sistema, non servono gli scioperi, non servono le proteste e soprattutto mai la violenza, ma per mettere paura al sistema, paradossalmente, è sufficiente non fare niente di più che allontanarsi dal sistema. Ebbene sì, perché il sistema non ci nutre, siamo noi a nutrirlo, il sistema non ci difende, siamo noi a difenderlo, il sistema non ci sostiene, siamo noi a sostenerlo. E se noi ci allontaniamo, il castello di carte viene giù subito. Allora ecco che se vogliamo essere considerati come persone, è sufficiente capire che l&rsquo;energia di cui i parassiti si nutrono, viene da noi.</em></p>
</blockquote>
<p>Poi però, se ci parlate per più di 50 secondi con queste persone, di solito, il discorso comincia sempre a prendere una piega collettivista e anticapitalista. Come nel caso del commento qui sopra, che continua così:</p>
<blockquote>
<p><em>E quindi ognuno di noi può fare la sua parte semplicemente standosene a casa propria, modificando lo stile di vita, senza rinunciare al necessario ma ai vizi. Basti pensare a cosa accadrebbe se domani mattina si cominciasse ad eliminare cose come le sigarette, il &ldquo;gioco&rdquo; in ogni sua forma, gli abbonamenti allo stadio, le TV a pagamento, le finanziarie per le cose inutili e così via. Tempo tre mesi e viene giù tutto.</em></p>
</blockquote>
<p>Cosa c&rsquo;entrano queste cose con il fatto che lo Stato ha portato via dei bambini alle loro famiglie?  Sembra di parlare con degli NPC, è come se fossero stati programmati per ripetere un copione prestabilito che però parte a caso, anche quando non c&rsquo;entra nulla.</p>
<p>Ecco che improvvisamente bisogna rinunciare a questo e quello, per il bene comune. Ecco che ora i cattivi da combattere diventano le aziende di successo che offrono prodotti e servizi in cambio di denaro (senza costringere nessuno a usufruirne, tra l&rsquo;altro). Ovviamente poi, più soldi hanno fatto e più sono brutte e cattive.</p>
<p>Che poi <em>&ldquo;tempo tre mesi e viene giù tutto&rdquo;</em> cosa quindi? Il mercato? Perché è questa l&rsquo;impressione che mi dà questa gente, che in fin dei conti, è proprio il mercato che odia, non lo Stato. Ma è lo Stato che ha rapito quei bambini, non il mercato.</p>
<p>Che poi, oh, per carità, anche a me alcune big company stanno un po&rsquo; sulle palle, ma non per il motivo che pensano questi soggetti, semplicemente perché fanno lobbying facendo leva sul potere statale per tenere alte le barriere d&rsquo;ingresso e sbaragliare la concorrenza. Non certo perché hanno fatto soldi a palate o perché trovano cavilli per eludere le tasse.</p>
<p>Il problema (come sempre) è lo Stato: se non ci fosse, le aziende non avrebbero un ente con poteri illimitati presso cui fare lobbying; il mercato sarebbe realmente libero, di conseguenza le barriere d&rsquo;ingresso sarebbero inesistenti. Se poi, anche in quel caso, dovessero formarsi <em>spontaneamente</em> dei monopoli nei vari settori, nessun problema: significherebbe che il mercato vuole solo i loro prodotti o servizi. Almeno finché non si inserirà un&rsquo;altra azienda degna di essere preferita dai consumatori. Niente è per sempre.</p>
<p>Ma questo è un altro discorso. Sono finito comunque a parlare di queste cose, la chiudo qua, ne parliamo un&rsquo;altra volta magari.</p>
]]></content:encoded>
    </item>
  </channel>
</rss>
